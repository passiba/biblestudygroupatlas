<?xml version="1.0" encoding="UTF-8"?>
<chapter date="26.05.2008">
<chapter>
   <title/>
   <subtitle>Alkutervehdys Jumalan pelastussuunnitelman ylistys Kristus, kirkon pää</subtitle>
   <number>1 2 7 8 9 10 11 12 13 14</number>
   <text> 1Paavali, Jumalan tahdosta Kristuksen Jeesuksen
apostoli, tervehtii Efesoksessa asuvia, Kristukseen
Jeesukseen uskovia pyhiä.2Jumalan, meidän Isämme,
ja Herran Jeesuksen Kristuksen armo ja rauha teille.   7Kristuksen veressä meillä on lunastus,
rikkomustemme anteeksianto. Näin Jumala on antanut
armonsa rikkauden8tulla runsaana osaksemme ja
suonut meille kaikkea viisautta ja ymmärrystä.9Hän
on ilmaissut meille tahtonsa salaisuuden, sen
Kristusta koskevan suunnitelman, jonka hän oli nähnyt
hyväksi tehdä10ja joka oli määräajan tullessa
toteutuva: hän oli yhdistävä Kristuksessa yhdeksi
kaiken, mitä on taivaassa ja maan päällä. 11Jumala on myös antanut Kristuksessa meille
perintöosan, niin kuin hän oli suunnitellut ja ennalta
määrännyt -- hän, joka saattaa kaiken tapahtumaan
tahtonsa ja päätöksensä mukaisesti.12Siksi meidän,
jotka olemme jo ennalta saaneet panna toivomme
Kristukseen, tulee elää Jumalan kirkkauden
ylistykseksi. 13Kristukseen tekin nyt uskotte kuultuanne totuuden
sanan, pelastuksenne evankeliumin. Häneen uskoessanne
te myös olette saaneet luvatun Pyhän Hengen
sinetiksenne.14Se on meidän perintöosamme
vakuutena, joka takaa meille lunastuksen, Jumalan
kirkkauden ylistykseksi.    </text>
</chapter>
<chapter>
   <title/>
   <subtitle>Kuolemasta elämään Kristus, kirkon yhdistäjä</subtitle>
   <number>1 2 3 4 5 6 7 8 9 10 14 15 16 17 18 19 20 21 22</number>
   <text> 1Jumala on tehnyt eläviksi teidät, jotka olitte
kuolleita rikkomustenne ja syntienne tähden.2Ennen
te elitte niiden vallassa tämän maailman menon mukaan,
totellen avaruuden henkivaltojen hallitsijaa, sitä
henkeä, joka yhä vaikuttaa tottelemattomissa
ihmisissä.3Heidän joukossaan mekin kaikki ennen
elimme noudattaen oman luontomme haluja ja tehden niin
kuin ruumiimme ja mielemme tahtoivat, ja näin olimme
luonnostamme vihan alaisia niin kuin kaikki muutkin. 4Jumalan laupeus on kuitenkin niin runsas ja hän
rakasti meitä niin suuresti,5että hän teki meidät,
rikkomustemme tähden kuolleet, eläviksi Kristuksen
kanssa. Armosta teidät on pelastettu.6Jumala
herätti meidät yhdessä Kristuksen Jeesuksen kanssa ja
antoi meillekin paikan taivaassa7osoittaakseen
kaikille tuleville aikakausille, kuinka äärettömän
runsas on hänen armonsa ja kuinka suuri hänen
hyvyytensä, kun hän antoi meille Kristuksen Jeesuksen.8Armosta Jumala on teidät pelastanut antamalla
teille uskon. Pelastus ei ole lähtöisin teistä, vaan
se on Jumalan lahja.9Se ei perustu ihmisen
tekoihin, jottei kukaan voisi ylpeillä.10Mekin
olemme Jumalan tekoa, luotuja Kristuksen Jeesuksen
yhteyteen toteuttamaan niitä hyviä tekoja, joita
tekemään Jumala on meidät tarkoittanut.   14Kristus on meidän rauhamme. Hän on tehnyt nämä
kaksi ihmisryhmää yhdeksi ja kuolemallaan hajottanut
niitä erottaneen vihollisuuden muurin.15Hän on
kumonnut lain käskyineen ja säädöksineen, jotta hän
omassa itsessään loisi nuo kaksi yhdeksi uudeksi
ihmiseksi, ja näin hän on tehnyt rauhan.16Ristillä
kuollessaan hän omassa ruumiissaan sai aikaan sovinnon
Jumalan ja näiden molempien välille ja teki näin lopun
vihollisuudesta.17Hän tuli julistamaan rauhaa
teille, jotka olitte kaukana, ja rauhaa niille, jotka
olivat lähellä.18Hän on avannut meille molemmille
pääsyn Isän luo yhden ja saman Hengen johdattamina.19Te ette siis enää ole vieraita ja muukalaisia,
vaan kuulutte Jumalan perheeseen, samaan kansaan kuin
pyhät.20Te olette kiviä siinä rakennuksessa, jonka
perustuksena ovat apostolit ja profeetat ja jonka
kulmakivenä on itse Kristus Jeesus.21Hän liittää
koko rakennuksen yhteen niin että se kasvaa Herran
pyhäksi temppeliksi,22ja hän liittää teidätkin
Hengellään rakennuskivinä Jumalan asumukseen.  </text>
</chapter>
<chapter>
   <title/>
   <subtitle>Apostolin tehtävä</subtitle>
   <number>1 2 3 4 5 6 7 8 9 10 11 12 13 14 15 16 17 18 19 20 21</number>
   <text> 1Tästä syystä minä Paavali, joka olen Kristuksen
Jeesuksen tahdosta vankina teidän vierasheimoisten
tähden, polvistun Isän eteen.2Olettehan kuulleet
siitä Jumalan suunnitelmasta, jonka hän armossaan on
ilmoittanut minulle, teidän parhaaksenne.3Minulle
on ilmestyksessä annettu tiedoksi tämä salaisuus, niin
kuin olen edellä lyhyesti kirjoittanut.4Tätä
lukiessanne voitte huomata, kuinka hyvin minä olen
perillä Kristuksen salaisuudesta.5Sitä ei menneiden
sukupolvien aikana annettu ihmisten tietoon, mutta nyt
Henki on ilmoittanut sen Kristuksen pyhille
apostoleille ja profeetoille:6muihin kansoihin
kuuluvilla on sama oikeus perintöön kuin
juutalaisillakin, he ovat saman ruumiin jäseniä ja
heitä koskee nyt sama lupaus, kun evankeliumi on
johtanut heidät Kristuksen Jeesuksen yhteyteen.7Tämän evankeliumin palvelija minusta on tullut sen
armolahjan perusteella, jonka Jumala on voimassaan
minulle suonut. 8Minulle, kaikista pyhistä vähäisimmälle, on annettu
se armo, että saan julistaa kansoille sanomaa
Kristuksen tutkimattomasta rikkaudesta9ja ilmoittaa
sen pyhän suunnitelman, jonka Jumala, kaiken luoja, on
ikiajoista asti pitänyt salaisuutenaan.10Näin myös
avaruuden henkivallat ja voimat tulevat seurakunnan
välityksellä tuntemaan Jumalan viisauden kaikessa
moninaisuudessaan.11Tällainen oli Jumalan
ikiaikainen suunnitelma, joka meidän Herramme
Kristuksen Jeesuksen oli määrä toteuttaa.12Kristuksen omina ja häneen uskoen voimme rohkeasti
ja luottavaisina lähestyä Jumalaa.13Siksi pyydän
teitä olemaan lannistumatta, vaikka minä saan teidän
tähtenne kärsiä vainoa. Se koituu teidän kunniaksenne. 14Tämän vuoksi minä polvistun Isän eteen,15hänen,
jonka asemaa jokainen isän ja lapsen suhde taivaassa
ja maan päällä kuvastaa.16Rukoilen, että hän
sanomattomassa kirkkaudessaan hengellään vahvistaisi
ja voimistaisi teidän sisäistä olemustanne.17Näin
Kristus asuu teidän sydämissänne, kun te uskotte, ja
rakkaus on elämänne perustus ja kasvupohja.18Silloin te kykenette yhdessä kaikkien pyhien
kanssa käsittämään kaiken leveyden, pituuden,
korkeuden ja syvyyden,19ja voitte tajuta Kristuksen
rakkauden, joka ylittää kaiken tiedon. Niin Jumalan
koko täyteys valtaa teidät. 20Jumalalle, joka meissä vaikuttavalla voimallaan
kykenee tekemään monin verroin enemmän kuin osaamme
pyytää tai edes ajatella,21olkoon ylistys
seurakunnassa ja Kristuksessa Jeesuksessa kautta
kaikkien sukupolvien, aina ja ikuisesti. Aamen.  </text>
</chapter>
<chapter>
   <title/>
   <subtitle>Kristuksen kirkon ykseys Vanha ja uusi minä Ohjeita uuteen elämään</subtitle>
   <number>1 2 3 4 7 8 9 10 11 12 13 14 15 16</number>
   <text> 1Minä, joka olen Herran vuoksi vankina, kehotan
teitä siis elämään saamanne kutsun arvoisesti,2aina
nöyrinä, lempeinä ja kärsivällisinä. Auttakoon rakkaus
teitä tulemaan toimeen keskenänne.3Pyrkikää rauhan
sitein säilyttämään Hengen luoma ykseys.4On vain
yksi ruumis ja yksi Henki, niin kuin myös se toivo,
johon teidät on kutsuttu, on yksi.   7Mutta kukin meistä on saanut oman armolahjansa, sen
jonka Kristus on nähnyt hyväksi antaa.8Kirjoituksissa sanotaankin:   9Eikö se, että hän nousi korkeuteen, merkitse, että
hän oli laskeutunut alas, aina maan alimpiin
paikkoihin?10Hän, joka laskeutui alas, nousi myös
kaikkia taivaita ylemmäs täyttääkseen kaikkeuden
läsnäolollaan.11Hän antoi seurakunnalle sekä
apostolit että profeetat ja evankeliumin julistajat,
sekä paimenet että opettajat,12varustaakseen kaikki
seurakunnan jäsenet palvelutyöhön, Kristuksen ruumiin
rakentamiseen.13Kun me kaikki sitten pääsemme
yhteen ja samaan uskoon ja Jumalan Pojan tuntemiseen
ja niin saavutamme aikuisuuden, Kristuksen täyteyttä
vastaavan kypsyyden,14silloin emme enää ole
alaikäisiä, jotka ajelehtivat kaikenlaisten opin
tuulten heiteltävinä ja ovat kavalien ja petollisten
ihmisten pelinappuloita.15Silloin me noudatamme
totuutta ja rakkautta ja kasvamme kaikin tavoin kiinni
Kristukseen, häneen, joka on pää.16Hän liittää
yhteen koko ruumiin ja pitää sitä koossa kaikkien
jänteiden avulla, kunkin jäsenen toimiessa oman
tehtävänsä mukaan, ja näin ruumis kasvaa ja rakentuu
rakkaudessa.      </text>
</chapter>
<chapter>
   <title/>
   <subtitle>Eläkää valon lapsina! Vaimot ja aviomiehet</subtitle>
   <number>1 2 3 4 5 15 16 17 18 19 20 25 26 27 28 29 30 31 32 33</number>
   <text> 1Pitäkää siis Jumalaa esikuvananne, olettehan hänen
rakkaita lapsiaan.2Rakkaus ohjatkoon elämäänne,
onhan Kristuskin rakastanut meitä ja antanut meidän
tähtemme itsensä lahjaksi, hyvältä tuoksuvaksi uhriksi
Jumalalle.3Siveettömyydestä, kaikenlaisesta
saastaisuudesta ja ahneudesta ei teidän keskuudessanne
saa olla puhettakaan, eihän mikään sellainen sovi
pyhille.4Myöskään rivoudet, typerät jutut tai
kaksimielisyydet eivät teille sovi, teidän suuhunne
sopii kiitos.5Tehän tiedätte hyvin, ettei
kenelläkään siveettömällä eikä saastaisella ole osaa
Kristuksen ja Jumalan valtakunnasta, ei myöskään
ahneella, sillä hän on epäjumalanpalvelija.     15Katsokaa siis tarkoin, miten elätte: älkää eläkö
tyhmien tavoin, vaan niin kuin viisaat.16Käyttäkää
oikein jokainen hetki, sillä tämä aika on paha.17Älkää olko järjettömiä, vaan ymmärtäkää, mikä on
Herran tahto.18Älkää juopuko viinistä, sillä siitä
seuraa rietas meno, vaan antakaa Hengen täyttää
itsenne.19Veisatkaa yhdessä psalmeja, ylistysvirsiä
ja hengellisiä lauluja, soittakaa ja laulakaa täydestä
sydämestä Herralle20ja kiittäkää aina ja kaikesta
Jumalaa, Isää, meidän Herramme Jeesuksen Kristuksen
nimessä.   25Miehet, rakastakaa vaimoanne niin kuin Kristuskin
rakasti seurakuntaa ja antoi henkensä sen puolesta26pyhittääkseen sen. Hän pesi sen puhtaaksi vedellä
ja sanalla27voidakseen asettaa sen eteensä
kirkkaana, pyhänä ja moitteettomana, vailla tahraa,
ryppyä tai virhettä.28Samoin aviomiehenkin
velvollisuus on rakastaa vaimoaan niin kuin omaa
ruumistaan. Joka rakastaa vaimoaan, rakastaa itseään.29Eihän kukaan vihaa omaa ruumistaan, vaan jokainen
ravitsee ja vaalii sitä. Juuri niin hoitaa Kristuskin
seurakuntaansa,30omaa ruumistaan, jonka jäseniä me
olemme.31"Siksi mies jättää isänsä ja äitinsä ja
liittyy vaimoonsa, niin että nämä kaksi tulevat
yhdeksi lihaksi."32Tämä on suuri salaisuus; minä
tarkoitan Kristusta ja seurakuntaa.33Mutta se
koskee myös kaikkia teitä: jokaisen tulee rakastaa
vaimoaan niin kuin itseään, ja vaimon tulee
kunnioittaa miestään.  </text>
</chapter>
<chapter>
   <title/>
   <subtitle>Lapset ja vanhemmat Orjat ja isännät Taistelu pahaa vastaan Lopputervehdykset</subtitle>
   <number>1 2 3 4 18 19 20 23 24</number>
   <text> 1Lapset, olkaa vanhemmillenne kuuliaisia Herraa
totellen, sillä se on oikein.2"Kunnioita isääsi ja
äitiäsi" on ensimmäinen käsky, johon liittyy lupaus:3"jotta menestyisit ja eläisit kauan maan päällä".4Ja te isät, älkää herättäkö lapsissanne vihaa, vaan
kasvattakaa ja ojentakaa heitä Herran tahdon mukaan.     18Tehkää tämä kaikki rukoillen ja anoen. Rukoilkaa
joka hetki Hengen antamin voimin. Pysykää valveilla ja
rukoilkaa hellittämättä kaikkien pyhien puolesta.19Rukoilkaa myös minun puolestani, että minulle
annettaisiin oikeat sanat suuhun, kun ryhdyn puhumaan,
ja että voisin rohkeasti julistaa evankeliumin
salaisuutta,20jonka vuoksi olen lähettiläänä, nyt
vankilassa. Rukoilkaa, että voisin puhua rohkeasti,
niin kuin minun tulee.   23Jumala, meidän Isämme, ja Herra Jeesus Kristus
antakoot teille, veljet, rauhan, rakkauden ja uskon.24Armo tulkoon kaikkien niiden osaksi, jotka
rakastavat Herraamme Jeesusta Kristusta, armo ja
katoamattomuus.  </text>
</chapter>
</chapter>