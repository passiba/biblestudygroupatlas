<?xml version="1.0" encoding="UTF-8"?>
<chapter date="26.05.2008">
<chapter>
   <title/>
   <subtitle>Elämän Sana Jumala on valo Syntien tunnustaminen ja sovitus</subtitle>
   <number>1 2 3 4</number>
   <text> 1Mikä on alusta alkaen ollut, minkä olemme kuulleet,
minkä omin silmin nähneet, mitä katselleet ja käsin
koskettaneet, siitä me puhumme: elämän Sanasta.2Elämä ilmestyi, me olemme nähneet sen, ja siitä me
todistamme. Me ilmoitamme teille iankaikkisen elämän,
joka oli Isän luona ja ilmestyi meille.3Minkä
olemme nähneet ja kuulleet, sen me myös teille
julistamme, jotta teilläkin olisi yhteys meihin.
Meillä on yhteys Isään ja hänen Poikaansa Jeesukseen
Kristukseen.4Tämän me kirjoitamme, jotta ilomme
tulisi täydelliseksi.      </text>
</chapter>
<chapter>
   <title/>
   <subtitle>Todellinen Jeesuksen Kristuksen tunteminen Uusi käsky Sana isille ja nuorille Älkää rakastako maailmaa Antikristus, Kristuksen vastustaja Jumalan lapset ja heidän toivonsa</subtitle>
   <number>1 2 14 22 23 24 25 26 27</number>
   <text> 1Rakkaat lapset! Kirjoitan tämän teille, jotta ette
tekisi syntiä. Jos joku kuitenkin syntiä tekee, meillä
on Isän luona puolustaja, joka on vanhurskas: Jeesus
Kristus.2Hän on meidän syntiemme sovittaja, eikä
vain meidän vaan koko maailman.       14Lapseni, minä kirjoitan teille: te olette oppineet
tuntemaan Isän. Isät, minä kirjoitan teille: te olette
oppineet tuntemaan hänet, joka on ollut alusta asti.
Nuoret, minä kirjoitan teille: te olette voimakkaita,
Jumalan sana pysyy teissä, ja te olette voittaneet
Pahan.     22Kuka sitten on valehtelija, ellei se, joka kieltää
Jeesuksen olevan Kristus? Sellainen ihminen on
antikristus, niin Isän kuin Pojan kieltäjä.23Joka
kieltää Pojan, hänellä ei ole Isääkään, mutta joka
tunnustaa Pojan, hänellä on myös Isä.24Pysyköön
siis teissä se, minkä jo alussa olette kuulleet. Jos
se, minkä olette kuulleet alusta asti, pysyy teissä,
tekin pysytte Pojassa ja Isässä.25Ja tämän hän itse
on meille luvannut: iankaikkisen elämän. 26Tämän olen kirjoittanut teille niistä, jotka
tahtovat johtaa teitä harhaan.27Teissä kyllä pysyy
se voitelu, jonka olette Pyhältä saaneet, ettekä te
tarvitse kenenkään opetusta. Hänen Henkensä opettaa
teitä kaikessa ja on tosi, hänessä ei ole petosta.
Niin kuin hän on teitä opettanut, niin pysykää
hänessä.    </text>
</chapter>
<chapter>
   <title/>
   <subtitle>Jumalan lapset -- Paholaisen lapset Rakastakaa toisianne Jumalan lasten luottamus</subtitle>
   <number>1 2 3 7 8 9 10 13 14 15 16 17 21 22 23 24</number>
   <text> 1Katsokaa, kuinka suurta rakkautta Isä on meille
osoittanut: me olemme saaneet Jumalan lapsen nimen, ja
hänen lapsiaan me myös olemme. Tästä syystä maailma ei
meitä tunne, eihän se tunne häntäkään.2Rakkaat
ystävät, jo nyt me olemme Jumalan lapsia, mutta vielä
ei ole käynyt ilmi, mitä meistä tulee. Sen me
tiedämme, että kun se käy ilmi, meistä tulee hänen
kaltaisiaan, sillä me saamme nähdä hänet sellaisena
kuin hän on.3Jokainen, joka näin panee toivonsa
häneen, pitää itsensä puhtaana, niin kuin hän on
puhdas ja pyhä.   7Lapseni, älkää antako kenenkään johtaa itseänne
harhaan. Joka tekee Jumalan tahdon, on vanhurskas,
niin kuin Kristus on vanhurskas.8Joka tekee syntiä,
on Paholaisesta, sillä Paholainen on tehnyt syntiä
alusta asti. Juuri sitä varten Jumalan Poika tuli
maailmaan, että hän tekisi tyhjäksi Paholaisen teot.9Yksikään Jumalasta syntynyt ei tee syntiä, sillä
Jumalan siemen pysyy hänessä. Hän ei voi tehdä syntiä,
koska on syntynyt Jumalasta.10Tästä käy ilmi, ketkä
ovat Jumalan, ketkä Paholaisen lapsia: se, joka ei tee
Jumalan tahtoa, ei ole Jumalasta, ei siis myöskään se,
joka ei rakasta veljeään.   13Älkää ihmetelkö, veljet, jos maailma teitä vihaa.14Me rakastamme veljiämme, ja siitä me tiedämme
siirtyneemme kuolemasta elämään. Joka ei rakasta,
pysyy kuoleman vallassa.15Jokainen, joka vihaa
veljeään, on murhaaja, ja te tiedätte, ettei
iankaikkinen elämä voi pysyä yhdessäkään murhaajassa.16Siitä me olemme oppineet tuntemaan rakkauden, että
Jeesus antoi henkensä meidän puolestamme. Samoin
olemme me velvolliset panemaan henkemme alttiiksi
veljiemme puolesta.17Jos joku, jonka toimeentulo on
turvattu, näkee veljensä kärsivän puutetta mutta
sulkee häneltä sydämensä, kuinka Jumalan rakkaus voisi
pysyä hänessä?   21Rakkaat ystävät, jos sydämemme ei meitä syytä, me
voimme rohkeasti lähestyä Jumalaa.22Ja mitä
pyydämmekin, sen me häneltä saamme, koska noudatamme
hänen käskyjään ja teemme sitä, mikä on hänen mielensä
mukaista. 23Tämä on hänen käskynsä: meidän tulee uskoa hänen
Poikaansa Jeesukseen Kristukseen ja rakastaa toinen
toistamme, niin kuin hän on meitä käskenyt.24Joka
pitää hänen käskynsä, pysyy Jumalassa, ja Jumala pysyy
hänessä. Ja sen, että hän pysyy meissä, me tiedämme
Hengestä, jonka hän on meille antanut.  </text>
</chapter>
<chapter>
   <title/>
   <subtitle>Jumalan Henki ja Antikristuksen henki Jumala on rakkaus Rakkaudessa ei ole pelkoa Joka rakastaa Jumalaa, rakastaa myös veljeään</subtitle>
   <number>1 2 3 4 5 6 11 12 13 14 15 16</number>
   <text> 1Rakkaat ystävät, älkää uskoko kaikkia henkiä.
Koetelkaa ne, tutkikaa, ovatko ne Jumalasta, sillä
maailmassa on liikkeellä monia vääriä profeettoja.2Tästä te tunnette Jumalan Hengen: jokainen henki,
joka tunnustaa Jeesuksen Kristuksen ihmiseksi, lihaan
tulleeksi, on Jumalasta.3Yksikään henki, joka
kieltää Jeesuksen, ei ole Jumalasta. Sellainen henki
on Antikristuksen henki, jonka te olette kuulleet
olevan tulossa ja joka jo on maailmassa. 4Te, lapseni, olette Jumalasta, ja te olette
voittaneet nuo väärät profeetat, sillä se, joka on
teissä, on suurempi kuin se, joka on maailmassa.5He
ovat maailmasta. Maailmasta on se, mitä he puhuvat, ja
maailma kuuntelee heitä.6Me olemme Jumalasta. Joka
tuntee Jumalan, kuuntelee meitä, mutta joka ei ole
Jumalasta, se ei meitä kuuntele. Tästä me tunnemme
totuuden hengen ja eksytyksen hengen.   11Rakkaat ystävät! Kun Jumala on meitä näin
rakastanut, tulee meidänkin rakastaa toisiamme.12Jumalaa ei kukaan ole koskaan nähnyt. Mutta jos me
rakastamme toisiamme, Jumala pysyy meissä ja hänen
rakkautensa on saavuttanut meissä päämääränsä. 13Me pysymme hänessä ja hän pysyy meissä; tämän me
tiedämme siitä, että hän on antanut meille Henkeään.14Me olemme nähneet, että Isä on lähettänyt Poikansa
maailmaan pelastajaksi, ja siitä me todistamme.15Joka tunnustaa Jeesuksen Jumalan Pojaksi, hänessä
Jumala pysyy, ja hän pysyy Jumalassa.16Me olemme
oppineet tuntemaan Jumalan rakkauden kaikkia meitä
kohtaan ja uskomme siihen.      </text>
</chapter>
<chapter>
   <title/>
   <subtitle>Usko voittaa maailman Todistus Jeesuksesta Kristuksesta Jumala kuulee pyyntömme Rukous synnintekijän puolesta Jeesus Kristus, iankaikkinen elämä</subtitle>
   <number>1 2 3 4 5 9 10 11 12 20 21</number>
   <text> 1Jokainen, joka uskoo, että Jeesus on Kristus, on
syntynyt Jumalasta, ja jokainen, joka rakastaa isää,
rakastaa myös hänen lastaan.2Siitä me tiedämme
rakastavamme Jumalan lapsia, että rakastamme Jumalaa
ja noudatamme hänen käskyjään.3Sitähän Jumalan
rakastaminen on, että pidämme hänen käskynsä, eivätkä
ne ole raskaita noudattaa.4Kaikki, mikä on
syntyisin Jumalasta, voittaa maailman. Ja tämä on se
voitto, tämä on maailman voittanut: meidän uskomme. 5Kuka sitten voittaa maailman, ellei se, joka uskoo,
että Jeesus on Jumalan Poika?   9Hyväksymmehän me ihmistenkin todistuksen, ja
Jumalan todistus on paljon painavampi. Tämä on Jumalan
todistus: hän on todistanut Pojastaan.10Jokaisella,
joka uskoo Jumalan Poikaan, on tämä todistus
sisimmässään. Mutta jokainen, joka ei Jumalan
todistusta usko, tekee hänestä valehtelijan, hän kun
ei usko itse Jumalaa.11Ja tämä on se todistus:
Jumala on antanut meille iankaikkisen elämän, ja tämä
elämä on hänen Pojassaan.12Jolla on Poika, sillä on
elämä. Jolla ei Jumalan Poikaa ole, sillä ei ole
elämää.       20Me tiedämme myös, että Jumalan Poika on tullut ja
antanut meille ymmärryksen, jotta tuntisimme hänet,
joka on Todellinen. Ja tässä Todellisessa me elämme,
kun olemme hänen pojassaan Jeesuksessa Kristuksessa.
Hän on tosi Jumala ja iankaikkinen elämä. 21Lapseni, pysykää erossa vääristä jumalista!  </text>
</chapter>
</chapter>