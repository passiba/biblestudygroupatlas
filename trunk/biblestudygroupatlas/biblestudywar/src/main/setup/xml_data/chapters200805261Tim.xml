<?xml version="1.0" encoding="UTF-8"?>
<chapter date="26.05.2008">
<chapter>
   <title/>
   <subtitle>Alkutervehdys Varoitus vieraista opeista Kiitos Jumalan armosta</subtitle>
   <number>1 2 8 9 10 11 18 19 20</number>
   <text> 1Paavali, Kristuksen Jeesuksen apostoli, jonka
Jumala, meidän pelastajamme, ja Kristus Jeesus, meidän
toivomme, ovat määränneet tähän virkaan,2tervehtii
Timoteusta, omaa hengellistä poikaansa. Isän Jumalan
ja Herramme Kristuksen Jeesuksen armo, laupeus ja
rauha sinulle!   8Me tiedämme, että laki on hyvä, jos sitä käytetään
lain tarkoituksen mukaisesti.9Eihän lakia ole
säädetty kunnon ihmisten takia, vaan lain ja
järjestyksen rikkojien, jumalattomien ja syntisten,
rienaajien ja pyhänhäpäisijöiden, isän- ja
äidinmurhaajien, tappajien,10siveettömien, miesten
kanssa makaavien miesten, ihmisten sieppaajien,
valehtelijoiden, valapattojen ja ylipäänsä kaikkien
sellaisten takia, jotka toimivat vastoin tervettä
oppia.11Näin sanoo iäti ylistettävän Jumalan
kirkkautta julistava evankeliumi, joka on minulle
uskottu.   18Tämän käskyn jätän täytettäväksesi, poikani
Timoteus, niiden profeetallisten sanojen mukaisesti,
jotka sinulle kerran on lausuttu. Niitä muistaen
taistele jalo taistelu19ja säilytä usko ja hyvä
omatunto! Jotkut ovat sen hylänneet ja ovat
haaksirikkoutuneet uskossaan.20Näin on käynyt
Hymenaiokselle ja Aleksandrokselle. Olen luovuttanut
heidät Saatanan kuritettaviksi, jotta he oppisivat
olemaan pilkkaamatta Jumalaa.  </text>
</chapter>
<chapter>
   <title/>
   <subtitle>Ohjeita jumalanpalvelusta varten</subtitle>
   <number>1 2 3 4 7 8 9 10 11 12 13 14 15</number>
   <text> 1Kehotan ennen kaikkea anomaan, rukoilemaan,
pitämään esirukouksia ja kiittämään kaikkien ihmisten
puolesta,2kuninkaiden ja kaikkien vallanpitäjien
puolesta, jotta saisimme viettää tyyntä ja rauhallista
elämää, kaikin tavoin hurskaasti ja arvokkaasti.3Tällainen rukous on oikea ja mieluisa Jumalalle,
meidän pelastajallemme,4joka tahtoo, että kaikki
ihmiset pelastuisivat ja tulisivat tuntemaan totuuden.  7Tämän sanoman julistajaksi ja apostoliksi minut on
asetettu. Puhun totta, en valehtele. Minut on pantu
kansojen opettajaksi, opettamaan niille uskon
totuutta. 8Tahdon, että kun miehet rukoilevat, he kohottavat
kätensä rukoukseen puhtain mielin, ilman vihaa ja
ilman epäilyä.9Samoin tahdon, että naisten
kaunistuksena on hillitty esiintyminen, vaatimattomuus
ja säädyllisyys -- eivät tukkalaitteet, kultakorut,
helmet tai kalliit vaatteet,10vaan hyvät teot, niin
kuin sopii naisille, jotka tunnustavat palvelevansa
Jumalaa.11Naisen tulee kuunnella opetusta, hiljaa
ja kuuliaisena.12Sitä en salli, että nainen
opettaa, enkä sitä, että hän hallitsee miestä; hänen
on elettävä hiljaisesti.13Ensinhän luotiin Aadam ja
sitten Eeva,14eikä petetyksi joutunut Aadam, vaan
nainen antoi pettää itsensä ja rikkoi käskyn.15Lasten synnyttäjänä hän on kuitenkin pelastuva,
jos vain pysyy uskossa ja rakkaudessa ja viettää
hillittyä, Jumalalle pyhitettyä elämää.  </text>
</chapter>
<chapter>
   <title/>
   <subtitle>Seurakunnan johtajan ominaisuudet Seurakunnanpalvelijoiden ominaisuudet Uskon salaisuus</subtitle>
   <number>1 2 3 4 5 6 7</number>
   <text> 1Tämä sana on varma: joka pyrkii seurakunnan
kaitsijan virkaan, tahtoo jaloon työhön.2Seurakunnan kaitsijan tulee olla moitteeton, yhden
vaimon mies, raitis, harkitseva, rauhallinen,
vieraanvarainen ja taitava opettamaan,3ei juomiseen
taipuvainen, ei väkivaltainen eikä rahanahne, vaan
lempeä ja sopuisa.4Hänen on pidettävä hyvää huolta
perheestään, kasvatettava lapsensa tottelevaisiksi ja
saavutettava kaikkien kunnioitus.5Jos joku ei osaa
pitää huolta omasta perheestään, kuinka hän voisi
huolehtia Jumalan seurakunnasta?6Hän ei saa olla
vastakääntynyt, jotta hän ei ylpistyisi eikä joutuisi
tuomittavaksi Paholaisen kanssa.7Hänen on
nautittava myös ulkopuolisten arvonantoa, jottei
hänestä puhuttaisi pahaa ja jottei hän lankeaisi
Paholaisen virittämään ansaan.       </text>
</chapter>
<chapter>
   <title/>
   <subtitle>Eksyttävät opetukset Timoteuksen palveluvirka</subtitle>
   <number>1 2 3 4 5 11 12 13 14 15 16</number>
   <text> 1Pyhä Henki sanoo selvästi, että viimeisinä aikoina
jotkut luopuvat uskosta ja alkavat seurata eksyttäviä
henkiä ja pahojen henkien opetuksia.2He luottavat
tekopyhiin valehtelijoihin, joiden omassatunnossa on
polttomerkki.3Nämä kieltävät menemästä naimisiin ja
syömästä ruokia, jotka Jumala on luonut sitä varten,
että ne, jotka tuntevat ja uskovat totuuden,
nauttisivat niitä ja kiittäisivät Jumalaa.4Kaikki,
minkä Jumala on luonut, on hyvää, eikä siitä tarvitse
hylätä mitään, kun se otetaan kiittäen vastaan.5Jumalan sana ja rukous pyhittävät sen.   11Neuvo ja opeta tällä tavoin.12Kenenkään ei pidä
väheksyä sinua nuoruutesi vuoksi. Näytä sinä uskoville
hyvää esimerkkiä puheissasi ja elämäntavoissasi,
rakkaudessa, uskossa ja puhtaudessa.13Lue
seurakunnalle pyhiä kirjoituksia, kehota ja opeta
ahkerasti siihen saakka, kun tulen.14Älä lyö laimin
armolahjaa, jonka sait silloin, kun vanhimmat
profeettain sanojen perusteella panivat kätensä sinun
päällesi.15Huolehdi tästä kaikesta ja toimi näin,
jotta kaikki näkisivät sinun edistymisesi.16Valvo
itseäsi ja opetustasi, pidä kiinni näistä ohjeista!
Silloin pelastat sekä itsesi että ne, jotka kuulevat
sinua.  </text>
</chapter>
<chapter>
   <title/>
   <subtitle>Eri ikäryhmät, leskivaimot Seurakunnan vanhimmat</subtitle>
   <number>1 2 3 4 5 6 7 8 9 10 11 12 13 14 15 16 24 25</number>
   <text> 1Älä nuhtele vanhaa miestä ankarasti, vaan neuvo
häntä kuin omaa isääsi, nuorempia miehiä kuin
veljiäsi,2vanhoja naisia kuin äitiäsi, nuorempia
naisia kuin sisariasi, siveästi ja puhtaasti. 3Kunnioita ja tue leskivaimoja, jotka todella ovat
vailla huoltajaa.4Mutta jos leskellä on lapsia tai
lastenlapsia, on ensi sijassa näiden opittava
täyttämään velvollisuutensa perheenjäseniään kohtaan
ja korvattava vanhempiensa vaivat, sillä se on Jumalan
mielen mukaista.5Aivan yksin jäänyt leskivaimo
panee toivonsa Jumalaan ja rukoilee hellittämättä yötä
päivää.6Nautinnonhaluinen taas on jo eläessään
kuollut.7Muistuta leskiä tästäkin, jotta he
eläisivät nuhteettomasti.8Mutta se, joka ei
huolehdi omaisistaan ja kaikkein lähimmistään, on
kieltänyt uskonsa ja on epäuskoista pahempi. 9Leskien luetteloon kelpaa vain sellainen, joka on
kuusikymmentä vuotta täyttänyt ja joka on ollut vain
yhden miehen vaimo.10Hänen on oltava tunnettu
hyvistä teoista, siitä että hän on kasvattanut lapsia,
majoittanut kotiinsa matkalaisia, pessyt uskovien
vieraidensa jalat, auttanut vaikeuksissa olevia ja
kaikin tavoin harrastanut hyvää.11Nuorempia leskiä
älä ota mukaan. Kun intohimot heräävät, he
vieraantuvat Kristuksesta ja tahtovat mennä naimisiin.12He joutuvat tuomion alaisiksi, koska ovat
rikkoneet ensimmäisen uskollisuudenlupauksensa.13Kierrellessään talosta taloon he oppivat
laiskottelemaan ja lisäksi juoruilemaan ja
sekaantumaan muiden asioihin, puhumaan sellaista mitä
ei pitäisi.14Siksi tahdon, että nuoret lesket
menevät naimisiin, synnyttävät lapsia ja hoitavat
kotiaan, niin etteivät he anna vastustajillemme
aihetta solvaamiseen.15Jotkut näet ovat jo
kääntyneet seuraamaan Saatanaa.16Jos jollakin
uskovalla naisella on kodissaan leskiä, hänen tulee
huolehtia heistä. Heillä ei pidä rasittaa seurakuntaa,
jotta se voisi pitää huolta yksin jääneistä leskistä.   24Joidenkin ihmisten synnit ovat kaikkien nähtävissä
ja saavat tuomionsa aikaisemmin, toisten vasta
myöhemmin.25Samoin toiset hyvät teot ovat
näkyvissä, mutta nekään, jotka eivät näy, eivät voi
pysyä salassa.  </text>
</chapter>
<chapter>
   <title/>
   <subtitle>Orjat ja isännät Väärä ja oikea rikkaus Uskon jalo kilpailu</subtitle>
   <number>1 2 17 18 19 20 21</number>
   <text> 1Orjan asemassa olevien tulee osoittaa isännilleen
kaikkea kunnioitusta, jotteivät Jumalan nimi ja meidän
opetuksemme joutuisi huonoon huutoon.2Ei orjien
pidä osoittaa uskoville isännilleen vähäisempää
kunnioitusta sen vuoksi, että he ovat uskonveljiä.
Heidän on päinvastoin oltava sitäkin alttiimpia
palvelemaan, koska nämä tekevät hyvää ja ovat uskovia
ja rakkaita veljiä.       17Varoita niitä, jotka tässä maailmassa ovat
rikkaita, etteivät he ylpeilisi eivätkä panisi
toivoaan epävarmaan rikkauteen, vaan Jumalaan, joka
antaa kaikkea runsain mitoin nautittavaksemme.18Kehota heitä tekemään hyvää, keräämään
rikkaudekseen hyviä tekoja ja jakamaan anteliaasti
omastaan muille.19Näin he kokoavat itselleen
aarteen, hyvän perustuksen tulevaisuutta varten, niin
että voittavat omakseen todellisen elämän. 20Pidä tallessa, Timoteus, se mikä on uskottu sinun
haltuusi! Torju jumalattomat tyhjät puheet ja
vastaväitteet, joita tiedon nimellä kulkeva valhetieto
keksii.21Muutamat ovat ryhtyneet sen tunnustajiksi
ja ovat eksyneet pois uskosta. Armo teille!  </text>
</chapter>
</chapter>